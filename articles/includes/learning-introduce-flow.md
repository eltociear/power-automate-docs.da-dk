Velkommen til styret læring for Power Automate. I dette **onlinekursus i eget tempo** får du kendskab til Power Automate bid for bid, så du kan opbygge din viden fra bunden. Kurset er designet til at levere **vejledning i forståelige bidder** med mange **visuelle elementer og eksempler** efterfulgt af et logisk forløb, der hjælper dig med at lære principper og detaljer.

I dette kursus får du mere at vide om Power Automate og de begreber, der indgår i det, og du får vist, hvordan du **opretter flow**, **styrer dem** og **administrerer** dem i dit miljø. Du vil få præsenteret oplysninger og scenarier for en fiktiv virksomhed med navnet Contoso Flooring, men du vil kunne se, hvordan de samme scenarier kan bruges til din eller dine klienters virksomhed.

Hvis du ikke tidligere har beskæftiget dig med Power Automate, vil dette kursus få dig i gang. Hvis du allerede har en vis erfaring, vil kurset binde nogle begreber sammen og udfylde eventuelle huller. Kurset er et igangværende arbejde, så du må **meget gerne fortælle os, hvordan du synes, vi klarer det**, og hvilke andre emner du gerne vil have inkluderet i dette kursus.

## <a name="what-is-power-automate"></a>Hvad er Power Automate?
Power Automate er en online **arbejdsprocestjeneste**, der gør det muligt for dig at arbejdere smartere og mere effektivt ved at **automatisere arbejdsprocesser** på tværs af de mest almindelige apps og tjenester. Du kan f.eks. oprette et flow, der føjer et kundeemne til **Dynamics 365** og en post til **MailChimp** hver gang en person med mere end 100 følgere tweeter om din virksomhed.

![Oversigt over begreber i Flow](./media/learning-introduce-flow/conceptual.png)

Når du tilmelder dig, kan du **oprette forbindelse til mere end 100 tjenester** **og administrere data i kilder, der enten findes i skyen eller i det lokale miljø** f.eks. SharePoint og SQL Server. Der kommer hele tiden flere programmer og tjenester, som du kan bruge med Power Automate.

![Liste over tjenester](./media/learning-introduce-flow/services.png)

## <a name="what-can-you-do-with-power-automate"></a>Hvad kan man bruge Power Automate til?
Du kan bruge Power Automate til at skabe **automatiserede arbejdsprocesser** mellem dine foretrukne **programmer og tjenester**, synkronisere filer, hente meddelelser, indsamle data og meget mere. 

Du kan f.eks. **automatisere** disse opgaver:

* Reager straks på meddelelser eller mails med høj prioritet.
* Registrer, spor og følg op på nye kundeemner.
* Kopiér filer fra én tjeneste til en anden.
* Indsaml data om din virksomhed, og del disse oplysninger med dit team.
* Automatiser arbejdsprocesser til godkendelse.

En almindeligt anvendt funktion i Power Automate er at **modtage meddelelser**. Du kan f.eks. modtage en mail eller en pushmeddelelse på din telefon, når der tilføjes et kundeemne i Dynamics 365 eller Salesforce.

![Eksempel på mail eller pushmeddelelse](./media/learning-introduce-flow/sales-lead.png)

Du kan også **bruge Power Automate til at kopiere filer**. Du kan f.eks. sikre dig, at enhver fil, der føjes til Dropbox, **automatisk kopieres** til SharePoint, hvor dit team kan finde den.

![Liste over filer i Dropbox](./media/learning-introduce-flow/dropbox-files.png) 

![Liste over samme filer i SharePoint](./media/learning-introduce-flow/sharepoint-files.png) 

Du kan **overvåge, hvad brugerne fortæller** om din virksomhed ved at oprette et flow, der kører, hver gang **nogen sender et tweet** med et bestemt hashtag. Flowet kan sætte oplysninger om dette tweet ind i en SQL Server-database, en SharePoint-liste eller endda en Excel-fil, som findes på OneDrive – du vælger selv den tjeneste, du vil bruge. Med de data, du indsamler, kan du oprette handlinger for at knytte dem til Power BI, spotte nye tendenser og stille spørgsmål om dataene.

![Liste over tweets i Excel](./media/learning-introduce-flow/tweets-to-excel.png)

![Liste over tweets i Excel](./media/learning-introduce-flow/excel-tweets.png)

Og endelig kan du **automatisere godkendelsesløkker** f.eks. til ferieanmodninger på en SharePoint-liste.

![Liste over ferieanmodninger i SharePoint](./media/learning-introduce-flow/vacation-requests.png)

Vil du se flere ideer, kan du **gennemse vores liste med skabeloner**, som hjælper dig med at bygge flows med nogle få trin. Du kan f.eks. nemt bygge flows for at **sende vejrudsigter til dig selv**, påmindelser med regelmæssige mellemrum eller beskeder på din telefon, hver gang din leder sender dig mail.

![Liste over skabeloner](./media/learning-introduce-flow/templates-you-might-use.png)

Har du en god ide til et flow, der ikke er med på listen? Opret dit eget fra bunden, og del det eventuelt med communityet.

## <a name="where-can-i-create-and-administer-a-flow"></a>Hvor kan jeg oprette og administrere et flow?
Du kan oprette et flow og udføre administrative opgaver **i en browser** eller **på din telefon** – hvis du downloader mobilappen til Power Automate.

![Skærmbillede af mobilappen](./media/learning-introduce-flow/screen-mobile-app.png)  

Du kan bl.a. udføre disse opgaver:

* Slå flows til eller fra, uanset hvor du befinder dig.
* Se, hvornår et flow er mislykkedes.
* Gennemse detaljerede rapporter over kørselshistorik.
* Få vist og filtrer kørsler efter meddelelsestype.

## <a name="a-brief-tour-of-power-automate"></a>En kort præsentation af Power Automate
Lad os gå direkte til værktøjet, hvor vi viser dig rundt. Vi har en masse oplysninger, som du kan bruge til at lære mere om brugen af Power Automate.

![Start på præsentation](./media/learning-introduce-flow/start-of-tour.png)

På startsiden er der menuer til:

* **Mine flow**, hvor dit flow findes.
* **Skabeloner**, som er et rigtigt godt sted at starte.
* **Godkendelser**, hvor du kan automatisere og forenkle dine godkendelsesprocesser.
* **Connectors** (tidligere **Tjenester**), hvor du kan oprette forbindelse fra én tjeneste til en anden.
* **Lær**, hvor du kan få oplysninger, der hjælper dig med hurtigt at komme i gang med Power Automate.

![Det kan du gøre](./media/learning-introduce-flow/what-you-can-do.png)

Lad os først fokusere på **Lær**, som indeholder:

* **Styret læring** gennemgår brugen af Power Automate, og du får viden om alt fra teknikker for begyndere til avancerede scenarier.
* **Dokumentation**, hvor vores avancerede emner findes. Hvis du virkelig vil forstå en funktionalitet eller en funktion, er det her, du kan grave dig dybt ned i tingene og se, hvordan de fungerer.
* **Support** er et godt sted at få hjælp.
* **Community** er et sted, hvor du kan finde oplysninger om, hvordan andre bruger Power Automate.
* **Send feedback** gør brug af et community af superbrugere, hvor du kan **sende kommentarer og spørgsmål** til udviklere og andre brugere.
* **Blog** holder dig opdateret om den seneste udvikling og versioner i Power Automate-økosystemet.
* **Prisfastsættelse** er stedet, hvor du kan finde den helt rette plan til dig eller din virksomhed.

På siden **Skabeloner** kan du tage et kig på nogle af de mest populære skabeloner, som skal give dig gode ideer til flows, du vil prøve.

![Skabelonens landingsside](./media/learning-introduce-flow/template-page.png)

## <a name="next-lesson"></a>Næste lektion
Nu hvor du har fået en forsmag på, hvad Power Automate er, og hvad du kan bruge det til, kan vi se på, hvad et flow består af.

